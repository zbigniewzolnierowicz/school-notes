# Któż nam powróci... - interpretacja

## Wprowadzenie

Kazimierz Przerwa-Tetmajer to jeden z najważniejszych poetów Młodej Polski. Napisał i opublikował tomik wierszy pod tytułem "*Poezje. Seria Druga*" w roku 1894. Tomik ten zawierał między innymi "*Koniec wieku XIX*", "*Evviva l'arte!*" oraz wiersz, który jest swojego rodzaju manifestem dekadentyzmu. Wiersz ten nazywa się "*Któż nam powróci...*".

## Definicja dekadentyzmu

Dekadentyzm jako nurt pojawił się pod koniec XIX wieku i był jednym z wiodących nurtów światopoglądowych Młodej Polski. Pochodzi od francuskiego słowa *décadence*, które oznacza "schyłek" lub "chylenie się ku upadkowi". Inną nazwą na dekadentyzm jest "choroba wieku", ze względu na czas pojawienia się tego kierunku. Dekadentyzm charakteryzuje się świadomością tego, że ludzkość osiągnęła szczyt kultury, że nic już nie będzie się dało zrobić nowego w sztuce.

## Budowa wiersza

Ten wiersz ma budowę strofową, rymowaną. Rymy są ustawione w schemacie `ABCABC` i są damskie. 

## Kto?

Podmiot liryczny można bardzo prosto zidentyfikować, ze względu na użycie licznych zaimków pierwszej osoby liczby mnogiej - takich jak "nam", "nas" czy "my" - i jest nim sam autor, mówiący w imieniu pokolenia artystów, do których należy. Mówimy tu oczywiście o Młodej Polsce, nurcie, który stawiał artystów oraz ich cierpienie i bycie niezrozumiałym przez zwykłego człeka na piedestale, traktując artystę jako kogoś "zamkniętego w wieży z kości słoniowej".

Użycie tych odniesień do podmiotu lirycznego jest charakterystyczne dla manifestu, tj. tekstu wyrażającego opinię danej grupy w jakiejś sprawie. Podobny przykład możemy zauważyć w innym tekście Przerwy-Tetmajera: "*Evviva l'arte!*". Użyte są tam takie sformułowania jak "my artyści", a w "*Któż nam powróci...*" używane są zwyczajnie zaimki, nie zwracając się bezpośrednio do podmiotu lirycznego.

## Do kogo?

Podobnie do wyżej przywołanego *"Evviva l'arte!*", adresatem jest bliżej nieokreślona, ale większa grupa ludzi, którzy są odbiorcami sztuki podmiotu lirycznego. Możemy wywnioskować z 4 ostatnich wersów trzeciej zwrotki, że adresaci potrzebują podniesienia na duchu, kogoś, kto by podobnie do jednego z polskich wieszczów - Adama Mickiewicza - pisał na pokrzepienie serc. To przyrównanie do Adama Mickiewicza może być bardzo trafne, ponieważ wiersz jest 11-zgłoskowcem, a jedno z największych jego dzieł - Pan Tadeusz - był 13-zgłoskowcem. 

## O czym?

Lecz właśnie podmiot liryczny w tym wierszu mówi, że aby im pomóc, potrzebowałby siły, której po prostu nie ma. Na początku i końcu wiersza powtarza dwa wersy, które mówią o tym, jak to tęskni za wiosennym niebem, podczas gdy jest w "wiośnie życia". Podmiot - artysta - uważa, że populus ma zbyt wygórowane oczekiwania wobec artystów, nie zwracając uwagi na wypalenie emocjonalne całej generacji artystów. Ludzie karmią artystów dosłownym chlebem, podczas gdy artyście brakuje metafizycznego "chleba", tj. pokarmu dla duszy.

## Podsumowanie

Wiersz Kazimierza Przerwy-Tetmajera pod tytułem "*Któż nam powróci...*" niewątpliwie jest manifestem cierpiących artystów odczuwających wyczerpanie pomysłów i energii do tworzenia - czyli tego, co dekadentyzm promuje.