# Lekcja 09 - VLAN

## Pojęcie VLAN'u

VLAN (czyli formalnie *Virtual Local Area Network*) to w wielkim skrócie technologia pozwalająca na podzielenie portów w przełączniku w logicznie odizolowane grupy. Dzięki temu możemy podzielić nasz przełącznik 48-portowy na dwie grupy po 24 porty każda.

Sieci VLAN (ang. *Virtual LAN*) to wydzielona logicznie sieć urządzeń w ramach innej, większej sieci fizycznej. Urządzenia tworzące sieć VLAN, niezależnie od swojej fizycznej lokalizacji (przełącznika, do którego są podłączone), mogą się swobodnie komunikować ze sobą, a jednocześnie są odseparowane od innych sieci VLAN, co oznacza, że na poziomie przełącznika nie ma żadnej możliwości skomunikowania urządzeń należących do dwóch różnych sieci VLAN (dotyczy to także ramek rozgłoszeniowych).

Sieci VLAN konfiguruje się w przełączinkach, urządzeniach sieciowych warstwy 2 modelu ISO/OSI. Jedna sieć VLAN może swym zasięgiem obejmować wiele przełączników, a w najprostszym przypadku tworzona jest w jednym przełączniku. Sieć VLAN identyfikowana jest poprzez liczbę całkowitą. Standard VLAN to IEEE 802.1Q.

## Podział przełączników

Dlatego przełączniki możemy podzielić z tego powodu w sumie na takie 4 umowne kategorie

### Przełączniki niezarządzalne Passthrough VLAN

Przepuszczają ramki 802.1Q - ale nie pozwalają na zdefiniowanie żadnego VLANu. Zasadniczo tak zachowuje się niemalże każdy prosty switch za kilkadziesiąt złotych.

### Przełączniki niezarządzalne z dip switchem

W nich VLANy ustawiane są za pomocą przełącznika, ale nie wspierają w pełni "tagowanych" VLANów w standardzie 802.1Q. Ich funkcjonalność często ogranicza się tylko do izolacji portów między sobą.

### Przełączniki zarządzalne z obsługą VLAN jako Port Based

Najczęściej są to kompaktowe przełączniki zarządzalne - popularne WebSmarty - tóre obsługują tworzenie grup VLANowych, ale często bez obsługi tagowania ramek zgodnie z 802.1Q.

### Przełączniki zarządzalne z pełną obsługą 802.1Q

Najbardziej uniwersalne przełączniki, które pozwalają na preznoszenie ramek ethernetowych wraz z tzw. tagami.
Zgodnie ze standardem 802.1Q - który definiuje dwa dodatkowe pola w ramce Ethernet o łącznej długości 4 bajtów. Pola te nazywają się po kolei TPID *(Tag Protocol Identifier)* oraz TCI *(Tag Control Information)*. Pole TPID jest zasadniczo zawsze stałe i reprezentowane przez wartość szesnastkową `0x8100`. Pole TCI zawiera przede wszystkim 12-bitowy identyfikator VLANu. Pozostałe 4 bity zarezerwowane są na dodatkowe informacje o technologii oraz priorytecie, gdyż dane z poszczególnych VLANów mogą być również odpowiednio z określonym priorytetem przełączane przez switcha.

Z uwagi, że do dyspozycji posiadamy 12 bitów przeznaczonych na określenie identyfikatora VLANu - do dyspozycji mamy sumarycznie 4096 znaczniki, z czego wartość 0 i 4095 nie może być używana. Stąd do dyspozycji mamy 2-4094 ID VLANy.

## Tryby pracy portu

W switchach obsługujących standard 802.1Q możemy wyróżnić generalnie 2-4 tryby pracy poszczególnego portu w przełączniku. Oczywiście w zależności od producenta przełącznika funkcjonalność VLANów, nazwewnictwo jak i typ portu mogą być zupełnie różne - wtedy niestety należy zagłębić się w dokumentację, gdyż np. port ustawiony w trybie **TRUNK** w przełącznikach Cisco Catalyst nie jest tym samym rodzajem **TRUNK** w przełącznikach od D-Link, Linksys i TP-Link.

Przełączniki mają za zadanie odpowiednio kierowac ramki Ethernetowe do odpowiednich portów - stąd znaczniki ramek są odpowiednio dodawane lub usuwane w zależności czy dana ramka przychodzi na dany port (Ingress) czy opuszcza port (Egress).

W przypadku kiedy ramki przychodzą na port - switch może domyślnie "ptagować" ramk, jeśli ta nie jest już wcześniej oznaczona (tag **ACCESS** i **GENERAL**).

Kiedy ramka ma zostać wysłana na konkretny port to może zostać pozbawiona znacznika (**ACCESS** i **GENERAL untag**) lub może zostać oznaczona odpowiednim znacznikiem (tryb **TRUNK** lub **GENERAL tag**)

### ACCESS

W tym trybie przełącznik akceptuje zwykle wszystkie nietagowane ramki i nadaje im znacznik z góry zdefiniowany za pomocą pola PVID. Jeśli dane mają zostać wysłane na port w trybie **ACCESS** - znacznik zostaje usunięty. W tym trybie możemy przypisać tylko jeden wybrany VLAN.

### GENERAL

Ten tryb pracy jest najbardziej uniwersalny, gdyż oferuje możliwość odbierania ramek nietagowanych i tagowanych. W przypadku ramek nietagwanych możemy oczywiście nadać im odpowiedni PVID. W przypadku ramek tagowanych możemy wskazać jakie ramki chcemy zaakceptować - w tym celu dopisujemy w konfiguracji przełącznika VLANy, które mają być przypisane do danego portu. Nie występuje w przełącznikach CISCO.

### TRUNK

Ten tryb w zależności od producenta przełącznika zwykle definiowany jest jako port, którym "przepychane" są wszystkie VLANy jakie znajdują się w obrębie przełącznika. Akceptuje tylko ramki otagowane. W przypadku switchów Cisco Catalyst port ustawiony w trybie **TRUNK** akceptuje wszystkie VLANy. W przypadku nowszysch switchów Cisco czy też nawet TP-Linków - w konfiguracji należy zdefiniować jakie VLANy akceptujemy. Więc funkcjonalność portu w trybie **TRUNK** nie różni się wiele w odróżnieniu od trybu **GENERAL** - jednak port w takim trybie nie będzie akceptował nietagowanych ramek. Może być wiele VLANów przypisanych do portu.

### Q-in-Q

Istnieje jeszcze jeden tryb pracy oznaczany w niektórych przełącznikach jako **Q-in-Q**. W tym trybie przełącznik pozwala na zagnieżdżanie VLANów w VLANie zgodnie ze standardem 802.1ad. Funkcjonalność taką posiadają przełączniki przeznaczone zwykle do realizacji usług Metro Ethernet.
